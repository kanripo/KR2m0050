# -*- mode: mandoku-view; -*-
#+TITLE: 歷代兵制
#+DATE: 2015-08-24 22:52:50.199677
#+PROPERTY: ID KR2m0050
#+PROPERTY: BASEEDITION WYG    
#+PROPERTY: JUAN 提要
<pb:KR2m0050_WYG_000-1a>¶
欽定四庫全書　　　　　史部十三¶
　歴代兵制　　　　　　　政書類四(軍政之屬/)¶
　　提要¶
　　　　(臣/)等謹案歴代兵制八卷宋陳傅良撰傅良¶
　　　　字君舉瑞安人乾道中進士官至寶謨閣待¶
　　　　制是書上溯成周鄉遂之法及春秋秦漢唐¶
　　　　以來歴代兵制之得失于宋代言之尤詳如¶
　　　　太祖躬定軍制親衛殿禁戍守更迭京師府¶
<pb:KR2m0050_WYG_000-1b>¶
　　　　畿内外相維發兵轉餉捕盗之制皆能撮舉¶
　　　　其大㫖其總論之中謂祖宗時兵雖少而至¶
　　　　精逮咸平後邊境之兵増至六十萬皇祐初¶
　　　　兵已一百四十一萬謂之兵而不知戰給漕¶
　　　　輓服工役繕河防供寢廟養國馬者皆兵也¶
　　　　疲老而坐食前世之兵未有猥多如今日者¶
　　　　總户口嵗入之數而以百萬之兵計之無慮¶
　　　　十户而資一廂兵十萬而給一散卒其兵職¶
<pb:KR2m0050_WYG_000-2a>¶
　　　　衛士之給又浮費數倍何得而不大蹙云云¶
　　　　其言至為深切葢傅良當南宋之時目睹主¶
　　　　弱兵驕之害故著為是書追原致弊之本可¶
　　　　謂切于時務者矣乾隆四十六年九月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
